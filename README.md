# iching

`iching` è una piccola utilità da terminale che permette di interrogare
nel modo più legittimo possibile l'I Ching (anche detto Yijing).  Alcune
opzioni sono già realizzate, altre lo saranno (prima tra tutte la
possibilità di inserire la lettura).

Ciò che non voglio che faccia è ottenere anche i testi.  Per i testi ci
sono mille fonti, online e offline.  Quella che consiglio è [_The
Gnostic Book of
Changes_](https://www.jamesdekorne.com/GBCh/hexkey.htm).

Oltre a questo, non c'è molto da aggiungere se non due cose: che è
scritto in C e che, a modo suo, aderisce alla [Filosofía of Missing
Out](https://github.com/jacopodonati/fomo).

È scritto in C perché mi sembra sufficientemente semplice da non dover
richiedere particolari astrazioni e perché, nella sua inutilità,
vorrebbe essere il più efficiente possibile.

Infine, per ciò che riguarda la Filosofía of Missing Out, è qualcosa
ancora in via di sviluppo, ma vi rientra in quanto utilizza un
linguaggio non più di moda e ha una funzione non necessaria e perciò di
per sé dotata di estetica.
